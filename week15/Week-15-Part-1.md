# Задачи за седмица 15, Част I

На днешното упражнение ще реализираме структура тамагочи (вълнуващо нали).  Като всяка задача ще надгражда възможностите на нашето тамагочи.

### Зад. 1

**_Basics of Tamagotchi_**

Създайте структура Tamagotchi. Нека първоначално тамагочито си има само име (най-много 20 символа). Създайте едно тамагочи в main функцията. Въведете името му от клавиатурата и го отпечатайте на екрана.

### Зад. 2

**_First method_**

Създайте метод (функция) _void printStatus()_ в структурата Tamagocthi, който да печата на екрана името на тамагочито.

### Зад. 3

**_Expand functionality_**

Добавете член данна енергия (число между 0 и 100) към тамагочито. Съответно ще трябва да промените/подобрите метода printStatus от задача 2 като той освен името на тамагочито ще трябва да печата и оставащата му енергия. При създаване на тамагочи в main функцията ще слагаме енергията му на 100.

### Зад. 4

**_More new methods_**

Добавете два метода : 1) _void speek(char *speech)_ , който ще отпечатва на екрана низа speech , който ще считаме за говоренето на тамагочито, но преди печатането проверете дали конкретното тамагочи има достатъчно енергия да говори (считаме, че говоренето струва 2 енергия) , 2) _void sleep(int hours)_ , който зарежда енергията на тамагочито с hours * 8 енергия. Направете проверка дали новополучената енергия надхвърля максимума 100 и ако да, то тогава я намалете до 100.
